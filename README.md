Hotelli- harjoitustyö 

Hotelli- harjoitustyö, 3p. 
Lähdin rakentamaan työtä melko yksinkertaisia komentoja käyttäen, jotta pysyisin edes jotenkuten kärryillä siitä miten ohjelma ylipäätään toimii. Melkoisen hyvin tässä onnistuin. 
Piden ohjelman kaikenkaikkiaan melko yksinkertaisena; ohjelma pyytää käyttäjältä nimen, ja öiden määrän, mutta arpoo huoneen numeron, sekä varausnumeron. Käyttäjä saa varauksen tehtyään päättää haluaako varata toisenkin; mikäli kyllä, sama kaava toistuu.Jos käyttäjä varaa useamman huoneen, pysyvät varaajan nimi ja varausnumero samana. Mikäli ei haluta enempää huoneita, ohjelma tulostaa näytölle varauksen tiedot.
Määritin max määräksi varattavia huoneita 10, sillä olisi vähän hullua antaa käyttäjän varata huoneita loputtomiin.
Syötteen virheentarkastus tuntui vähän tuskalliselta, joten tyydyin vain siihen, että käyttäjä saa syöttää nimekseen mitä ikinä haluaa. Öiden määrässä "virhekorjaus" periaatteessa toimii vain niin, että mikäli käyttäjä syöttää numeron sijaan kirjaimen tai muun merkin, ohjelma tunnistaa öiden ja huoneen hinnan summan virheelliseksi, ja tulostaa virhe-ilmoituksen. Parempaan en oikein pystynyt. 
Jos olisin aloittanut pari viikkoa aikaisemmin, hyvin mahdollisesti olisin lähtenyt tavoittelemaan 4-5p työtä. Halusin kuitenkin pitää työn realistisena omiin taitoihini nähden. 

 
